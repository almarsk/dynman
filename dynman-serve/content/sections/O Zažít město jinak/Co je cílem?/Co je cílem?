V posledních letech se slavnosti rozrůstají nejen po celé Praze, ale i do mnoha dalších měst.
K programu se může připojit každý, kdo má chuť přetvořit své okolí v příjemné místo nejen
pro sebe, ale i pro své sousedy. Cílem je vytvoření jednodenní sousedské lokality, tedy části
veřejného prostranství, nejčastěji komunikace (silnice, chodník, náměstí), ale i parku, proluky
atd., jež se v rámci Zažít město jinak podaří společnými silami transformovat na místo spo-
lečného setkání místních obyvatelů*ek a dalších návštěvníků*ic. Žádoucí součástí proměny
je (tam, kde to podmínky vyžadují) i omezení automobilové dopravy, včetně záboru veřejné-
ho prostranství a vyparkování aut.
Spolek AutoMat je garantem myšlenky udržitelného rozvoje a mobility, zakladatelem, hlav-
ním organizátorem a koordinátorem celého projektu Zažít město jinak a jako takový je zod-
povědný za prezentaci akce navenek, ale i za komunikaci s jednotlivými městskými částmi,
úřady, jednotlivými lokalitami a jejich celkovou koordinaci. Program a podobu jednotlivých
lokalit si určují místní sami.

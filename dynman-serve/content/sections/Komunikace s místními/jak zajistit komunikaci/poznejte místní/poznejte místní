
Nepodceňujte roli neformálních setkání, mluveného slova a šeptandy.

Komunikujte osobně, zejména se staršími, kteří mohou na akci nahlížet podezíravě, osobně
je pozvěte, využijte jejich zájmu pro určitou věc, zapojte je do přípravy programu.

Vyvěste plakát v místní kavárně, hospodě, klubu či restauraci.

Nezapomeňte na školy a školky, ať již s možným zapojením do příprav nebo pozváním na
slavnost.

Oslovte nejbližší domov seniorů a pokuste se zapojit jeho rezidenty. Může se jednat o něco
velmi jednoduchého, například o venkovní turnaj v dámě či společné pletení.

Obraťte se přímo na bytová družstva a SVJ.

Seznamte s vašimi plány místní farnost.

Oslovte místní pobočku Městské knihovny a zapojte ji do přípravy programu.

Vytipujte si aktéry, kteří jsou ve vaší komunitě hodně aktivní a mají dostatek kontaktů:
místní kapely, divadla, influenceři, komunitní pracovníci, neziskové organizace (ochránci
přírody, skaut).

Můžete udělat malý happening na ulici už předtím, např. jarní sázení do kelímků, rozdávání
kávy a čaje na rohu, piknik pro sousedy a podobně.

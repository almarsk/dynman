Od samého počátku si připravte základní rozpočet celé akce (náklady a příjmy). Výhodou
sousedských slavností je, že vzájemnou výpomocí, výpůjčkou a spoluprací se dá na lecčem
ušetřit – někdo půjčí židle, napeče, někdo pomůže postavit pódium, zpřístupní své prostory,
půjčí vybavení apod. Zároveň ušetříte i na dopravě, jelikož se veškeré zdroje nachází kolem
vás. Spolek AutoMat nehradí náklady spojené s pořádáním jednotlivých slavností (například
potřebné dopravní značení v rámci záboru lokality).

Věnujte se otázkám udržitelnosti již v přípravné fázi. Informujte zapojené podniky a organiza-
ce o snaze zamezit zbytečnému nadužívání materiálů (např. výměnou jednorázových obalů
za vratné, podporou domácích a lokálních produktů nebo využitím věcí, pro které už doma
nenajdete využití – přepravky, palety, zavařovací sklenice, krabice od zásilek aj.). Pokud se
rozhodnete jednorázové obaly použít, volte snadno rozložitelné či recyklovatelné materiály
a pokuste se maximálně předejít plastovému odpadu.

Snažte se omezit energeticky a finančně náročné neekologické způsoby dopravy. Pokuste se
vyhnout převozu objemných rekvizit a výbavy, využijte spíše akustickou hudbu - nebudete
muset převážet „bedny“ a navíc nebudete okolí obtěžovat hlukem.

Zkuste zajistit odpovídající možnosti třídění odpadu na místě.

Promyslete si program. V duchu DIY můžete vzniku odpadu předcházet také formou kreativní
upcyklace. Při výtvarných dílnách pro děti je například možné využít vhodný odpadový či
zbytkový materiál (PET lahve, krabičky, odstřižky látek aj.), dále můžete uspořádat výměnu
(SWAP) věcí, oblečení, květin atd.

Informujte své sousedy a nebojte se říct si o pomoc. Odpovědná organizace akce představuje
jen část úspěchu, nejvíce mohou pomoci právě samotní sousedé a další navštěvující Zažít
město jinak. Pokud je to možné, poproste návštěvníky, aby si přinesli vlastní hrníček a další
nádobí. S lepší informovaností i dalšími opatřeními můžou pomoci ekologické organizace,
které již ve vašem okolí působí.

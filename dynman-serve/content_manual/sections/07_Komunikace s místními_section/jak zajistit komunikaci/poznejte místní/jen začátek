Uspořádáním sousedských slavností Zažít město jinak nemusí vše skončit. Důležité je
komunikovat i po slavnosti – natočte video, napište článek, vyvěste fotky v místních školách
a kavárnách. Nezapomeňte prezentovat své úspěchy a zážitky i po skončení akce (např. for-
mou projekce v místním podniku). Oceníte tím práci všech zapojených a oslovíte či inspirujete
možné zájemce o pořádání podobných akcí nebo dalšího ročníku.

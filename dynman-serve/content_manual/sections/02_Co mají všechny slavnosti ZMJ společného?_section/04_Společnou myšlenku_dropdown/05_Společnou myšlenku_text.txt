Ať už budou mít sousedské slavnosti jakoukoli konkrétní podobu a program, klíčovými body
jsou proměna (části) veřejného prostoru v místo více přátelské místním obyvatelům, rodi-
čům s dětmi, pěším či obecně lidem, kteří chtějí strávit příjemný čas tam, kde je to jindy ob-
tížné (například na ulici), a spolupráce na místní úrovni. Jednou ze základních myšlenek, se
kterou koncept slavností vznikal, byla často opomíjená skutečnost, že ulice a náměstí nemusí
sloužit pouze dopravní funkci (vozovka/parkoviště), ale mohou být místy, kde se odehrává
společenský život. Proto je důležité se pokud možno neomezovat jen na zelené plochy, chod-
níky, hřiště či vnitrobloky, ale využívat i prostory ulice, aby si lidé naplno uvědomili potenciál
místa, ve kterém žijí. Takové využití je pak spojeno s omezením automobilové dopravy ve
zvolené lokalitě a se zajištěním tzv. záboru či s jinými dopravními omezeními
.
